EPODON LIBER.

Impube corpus, quale posset impia
Mollire Thracum pectora,
Canidia brevibus implicata viperis 15
Crines et incomptum caput,
Jubet sepulchris caprificos erutas,
Jubet cupressus funebres,
Et uncta turpis ova ranae sanguine,
Plumamque noctumae strigis, 20
Herbasque‚ quas Iolcus atque Iberia
Mittit venenorum ferax,
Et ossa ab ore rapta jejunae canis
Flammis aduri Colchicis .
At expedita Sagana per totam domum 25
Spargens Avernales aquas
Horret capilliS, ut marinus asperis
Echinus aut currens aper.
Abacta nulla Veia conscientia,
Ligonibus duris humum
Exhauriebat ingemens laboribus,
Qub posset infossus puer
Longo die bis terque mutatae dapis
Inemori spectaculo,
Quum promineret ore, quantum exstant aqua ἵ
Suspenso mento corpora ; 36
Exsucta uti medulla et aridum jecur
Amoris esset poculum,
Interminato quum semel fixae cibo
Intabuissent pupulae. 40
Non defuisse masculae libidinis
Ariminensem Foliam

 

