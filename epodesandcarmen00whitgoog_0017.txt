4

Q. Honnrrr Faxccr

Sabina qualis aut perusta solibus
Pemicis uxor Apuli,
Sacrum vetustis exstruat lignis focum
Lassi sub adventum viri, .
claudensque textis cratibus laetum pecus 45
Distenta siccet ubera;
Et borna dulci vina promens dolio,
Dapes inemptas apparet :
Non me Lucrina juverint conchylia
Magisve rhombus aut scari, 50
Si quos Eois intonata fluctibus
Hiems ad hoc vertat mare ;
Non Afra avis descendat in ventrem meum,
N on attagen lonicus
Jucundior, quam lecta de pinguissimis 55

·. Oliva ramis arborum,

Aut herba lapathi prata amantis, et gravi
Malvae salubres corpori,

· Vel agna sestis caesa Terminalibus

Vel haedus ereptus lupo. 60
Has inter epulas ut juvat pastas oves
Videre properantes domum,
Videre fessos vomerem inversum boves
Collo trahentes languido,
Positosque vernas, ditis examen domus, 65
Circum renidentes lares.”
Haec ubi loquutus fenerator Alfius,
Jam jam futurus rusticus,
Omnem redegit Idibus pecuniam,
Quaerit Kalendis ponere.

 

