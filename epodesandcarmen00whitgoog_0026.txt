EPODON LIBER. 13

Niger rudentes Eurus inverso mari . 5
F ractosque remos differat.
·lnsurgat Aquilo, quantus altis montibus
Frangit trementes ilices.
Nec sidus atra nocte amicum appareat,
Qua tristis Orion cadit : 1o
Quietiore nec feratur aequore,
Quem Graia victorum manus,
Quum Pallas usto vertit iram ab Ilio
In impiam Ajacis ratem.
Ο quantus instat navitis sudor tuis 15
’ Tibique pallor luteus
Et illa non virilis ejulatio,
Preces et auersum ad lovem,
Ionius udo quum remugiens sinus
Noto carinam ruperit !
Opima qubd si praeda curvo litore
Porrecta mergos juveris,
Libidinosus immolabitur caper
Et agna Tempestatibus.

XI.

Gom, nihil me sicut antea juvat
Scribere versiculos, amore percussum gravi,
Amore, qui me praeter omnes expetit
Mollibus in pueris aut in puellis urere.
Hic tertius December, ex quo destiti 5
Inachia furere, silvis honorem decutit.
Heu me, per urbem, nam pudet tanti mali,
Fabula quanta fui l Conviviorum et poenitet

 

